# Komis samochodowy - aplikacja bazodanowa

Projekt polegał na stworzeniu nowoczesnej aplikacji do zarządzania komisem samochodowym, bazującej na platformie Oracle APEX. Aplikacja umożliwia zarządzanie ofertą samochodów, obsługę transakcji oraz generowanie raportów i analizowanie danych sprzedaży. Dzięki przyjaznemu dla użytkownika interfejsowi, aplikacja jest łatwa w obsłudze i znacząco usprawnia procesy związane z działalnością komisu samochodowego.

## Wykorzystane narzędzia
* Oracle APEX: Platforma, na której została stworzona aplikacja, umożliwiająca szybkie tworzenie aplikacji webowych z wykorzystaniem bazy danych.
* PL/SQL: Język programowania używany do tworzenia procedur, funkcji i obsługi logiki biznesowej aplikacji.
* SQL: Język zapytań służący do komunikacji z bazą danych, wykorzystywany do operacji na danych, takich jak wstawianie, aktualizowanie i usuwanie rekordów.

## Funkcjonalności
Aplikacja zawiera szereg funkcji i procedur, które umożliwiają m.in.:

* Dodawanie i edytowanie danych klientów i samochodów.
* Wyświetlanie szczegółowych informacji o transakcjach.
* Zarządzanie sprzedawcami, w tym zatrudnianie i zwalnianie oraz zmiana sprzedawców przypisanych do transakcji.
* Generowanie raportów dotyczących sprzedaży, np. średniej ceny samochodów danej marki, najczęściej kupowanych marek, czy też kolorów samochodów.
* Wyszukiwanie samochodów według różnych kryteriów, takich jak marka, rocznik, cena czy przebieg.
